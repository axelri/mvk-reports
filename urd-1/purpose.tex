\subsection{Syfte}

Syftet med dokumentet är att ge en överblick av SuperRecorder-projektet, både för projektgruppen och kunden The Beta Family. I dokumentet finns all information om vad som ingår i projektet och alla eventuella svårigheter som upptäckts. Det går att läsa om hur de olika delarna kommer implementeras och hur de hänger ihop med varandra. Dokumentet ska ses som en sammanställning av kundens krav, våra utredningar av möjliga lösningar och våra slutliga lösningsförslag. Projektgruppen kommer efter bästa förmåga genomföra lösningarna som det står skrivet i dokumentet, men ger inga garantier på att slutresultatet helt stämmer överens med våra förslag.

Den kravspecifikation som definieras under punkt 2.2 och punkt 3 anses bindande tillsvidare. Dokumentets övriga punkter reflekterar informella överenskommelser mellan gruppen och kunden.