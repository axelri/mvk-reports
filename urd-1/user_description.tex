\subsection{Användarbeskrivning}
\subsubsection{Scenario 1 - Emma Henriksson}
Klockan är 7.30 och Emma har precis hoppat på bussen mot skolan. Eftersom hållplatsen ligger ganska tidigt på busslinjen är det inte många personer på bussen så hon väljer en plats lång bak. Det dröjer dock inte länge innan bussen är full och Emmas vän Saga stigit på bussen och slagit sig ner på platsen bredvid Emma. Emma berättar att hon känner sig orolig inför morgondagens prov i Kemi som hon inte börjat plugga inför i tillräckligt god tid.

Emma kommer plötsligt på att hon planerat att testa en ny app som samlar information om världens alla band med hjälp av SuperRecorder. Hon drar upp sin HTC Sensation ur sin handväska, plockar upp sitt headset, ber Saga om ursäkt, och stoppar in dem i öronen. Hon sätter igång appen hon ska testa och startar SuperRecorder. Eftersom hon sitter på bussen väljer hon att inte filma sitt ansikte eller spela in ljud eftersom det är ganska mycket oväsen på bussen. Emma söker genast upp sitt favoritband The National och kollar runt på deras bandsida. Hon ser bland annat att de kommer till Stockholm nästa höst och påminner sig själv att köpa biljett.

När bussen närmar sig skolan avslutar Emma testet och stänger ner appen innan hon lägger ner mobilen i handväskan och kliver av bussen tillsammans med Saga.
